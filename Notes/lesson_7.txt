
Нормалізація та Скидання стилів

Нормалізація (normalize) - привести всі браузерні стилі до спільного знаменника, щоб ми знали, чого очікуємо.
Скидання (reset) - скидує всі браузерні стилі.

Основні теги для верстки
  <div> - блочний, контейнер
  <span> - інлайновий, точкова зміна


Блокові елементи
  Займають всю ширину свого батьківського контейнера і автоматично розташовуються один під одним, починаючи з нового рядка.

Основні блокові елементи:
  <div>
    Універсальний контейнер для організації блоків.
  <h1><h6>
    Заголовки різних рівнів.
  <p>
    Абзац тексту.
  <ul>, <ol>, <li>
    Списки.
  <header>, <footer>, <section>, <article>, <aside>, <main>
    Семантичні теги, які допомагають структуризувати контент.
  <form>
    Контейнер для форм.


Інлайнові елементи
  Займають тільки необхідну ширину і не створюють новий рядок, тобто розташовуються в одному рядку з іншими елементами. Інлайнові елементи часто використовують для форматування тексту або додавання невеликих елементів у текстовий контент.

Основні інлайнові елементи:
  <span>
    Універсальний інлайновий контейнер для стилізації частини тексту або інших інлайнових елементів.
  <a>
    Посилання.
  <strong>, <em>
    Для виділення тексту жирним або курсивом, відповідно.
  <img>
    Для вставки зображень.
  <label>
    Для пов'язування тексту з полем форми.
  <br>
    Перенос рядка.
  <input>, <select>, <textarea>
    Деякі елементи форм.



Відмінності між блоковими та інлайновими елементами

  Початок нового рядка:
    Блокові елементи автоматично починаються з нового рядка і займають всю доступну ширину контейнера:
    Інлайнові елементи вписуються в потік змісту всередині інших елементів і займають лише стільки місця, скільки необхідно для вмісту.

  Зміна розмірів:
    Блокові елементи можуть мати змінені ширину та висоту.
    Інлайнові елементи не підтримують зміну ширини та висоти, оскільки вони займають лише стільки місця, скільки потрібно для їх вмісту.

  Вертикальне вирівнювання:
    Блокові елементи можуть мати маржини та паддинги з усіх боків, включаючи вертикальні.
    Інлайнові елементи підтримують горизонтальні маржини та паддинги, але вертикальні маржини не змінять відображення контенту.


Використання:
  Блокові елементи використовуються для створення основних структурних частин веб-сторінки.
  Інлайнові елементи часто застосовуються для форматування тексту або вмісту всередині блокових елементів.


Властивість display
  Визначає, як елемент має бути показаний у документі.


Використовується для:
1. Створення гнучких макетів: За допомогою display: flex; або display: grid; ми можемо створювати складні, адаптивні макети, які реагують на зміни розміру екрану.

2. Створення інлайнових блоків: display: inline-block; дозволяє елементам вирівнюватися як інлайнові, але мати властивості блокових елементів.

3. Приховування елементів: З display: none; елемент зникає з веб-сторінки та не займає простору, на відміну від visibility: hidden;, де елемент залишається видимим, але стає прозорим.

4. Зміна типу елемента: Наприклад, перетворення інлайнового елемента (display: inline;) в блоковий (display: block;) або навпаки.



Формування блокової моделі (Box Model)
  Описує, як властивості, такі як ширина, висота, відступи (margins), рамки (borders) та внутрішні поля (padding), взаємодіють та впливають на загальні розміри та розташування HTML елементів.


Основні компоненти блокової моделі
  Контент (Content)
    Центральна частина, яка включає фактичний вміст елемента, наприклад, текст або зображення. Ширина та висота контенту можуть бути визначені за допомогою властивостей width та height.

  Внутрішнє поле (Padding)
    Простір між контентом та рамкою. Внутрішнє поле впливає на розмір елемента, але є прозорим.

  Рамка (Border)
    Обрамлення навколо внутрішнього поля та контенту. Розмір та стиль рамки можна налаштувати.

  Відступи (Margin)
    Простір між рамкою елемента та іншими елементами. Відступи не впливають на розмір самого елемента, але визначають відстань між елементами.


box-sizing
  Визначає, як розмір елемента має бути обчислений у відношенні до його відступів (padding), рамок (border) та внутрішнього вмісту (content).

  box-sizing: content-box
    Ширина та висота елемента відносяться тільки до вмісту, не включаючи рамки та відступи (за замовчуванням).
      Приклад: якщо ми встановлюємо ширину елементу 100px, додаємо рамку 10px та відступ 5px, загальна ширина елемента становитиме 130px (100px вміст + 10px рамка з кожного боку + 5px відступ з кожного боку).

  box-sizing: border-box
    Загальна ширина та висота елемента включають відступи та рамки.
      Приклад: якщо ми встановлюємо елементу ширину 100px і додаємо рамку шириною 10px та відступ 5px, загальна ширина елемента залишиться 100px, а вміст відповідно зменшиться.


Float (обтікання елементів)

Властивість float відокремлює елемент від звичайного потоку документа, дозволяючи іншим елементам обтікати його зліва або справа.

Основні способи використання float
  float: left; - елемент обтікається зліва.
  float: right; - елемент обтікається справабоку.
  float: none; - стандартне значення, елемент не обтікається та слідує звичайному потоку документа.

Заборона обтікання (clear)
Властивість clear використовується для вказівки, з якого боку елементу не повинно бути обтікання (float). Це може бути ліва, права сторона або обидві.

  Основні варіанти використання clear:
    clear: left; - забороняє обтікання з лівого боку елемента.
    clear: right; - забороняє обтікання з правого боку елемента.
    clear: both; - забороняє обтікання з обох боків елемента.


Властивість overflow
  Визначає, як ми обробляємо вміст елемента, який виходить за межі визначених розмірів його контейнера.
  Ця властивість допомагає нам контролювати поведінку вмісту, який переповнює свій блок, дозволяючи вирішити, чи повинен цей вміст бути обрізаний, прокручуваним, або чи повинен він залишитися видимим.

Ми використовуємо overflow для вирішення різних завдань:
1. Для запобігання виходу вмісту за межі контейнера
  overflow: hidden;
    Щоб вміст, який не вміщується в блок, не був видимим.

2. Для створення прокручуваного контейнера
  overflow: scroll; або
  overflow: auto;
    Вміст доступний через вертикальну або горизонтальну прокрутку (auto автоматично відображає смуги прокрутки, коли необхідно)

3. Для візуальних ефектів та анімації
  Наприклад, можна створити ефект "вспливання" за допомогою обрізання вмісту та його анімації в контейнері з overflow: hidden;.


Позиціонування блоків
  Спосіб, яким ми визначаємо місце елементів на сторінці.
  Використовуючи властивості позиціонування, ми можемо точно розмістити елементи, незалежно від звичайного потоку документа.

Поток документа - те, як елементи розміщуються в документі, визначається html розміткою.


Типи позиціонування

Основні типи позиціонування в CSS:
  Static
    Стандартне позиціонування (значення за замовчуванням) - елементи розташовуються в звичайному потоці документа.

  Relative
    Відносне позиціонування - елемент зміщується відносно його початкової позиції у нормальному потоці документа, не впливаючи на розміщення інших елементів.

  Absolute
    Абсолютне позиціонування - елемент видаляється з нормального потоку документа і розташовується відносно його найближчого позиціонованого батька (не static).

  Fixed
    Фіксоване позиціонування – елемент фіксується на одному місці вікна переглядача і не рухається під час прокрутки сторінки.

  Sticky
    Липке позиціонування – елемент є relative (відносно позиціонованим) до тих пір, поки не зустрічається визначений поріг у вигляді прокрутки сторінки, після чого він поводиться як fixed (фіксований).

Вказівки позиції елемента
  Left, top, right, і bottom це CSS властивості, які ми використовуємо для вказівки позиції елемента у відношенні до його найближчих позиціонованих предків.
  Вони працюють тільки для елементів, що мають позиціонування, відмінне від static, тобто relative, absolute, fixed або sticky.

z-index
  Визначає стековий порядок елементів, тобто як елементи накладаються один на одного.
  Велике значення z-index означає, що елемент буде розташований вище в стековій послідовності, тобто "вище" на сторінці.
  Ми використовуємо z-index для управління перекриттям елементів, як наприклад, коли потрібно забезпечити, щоб модальне вікно або спливаюче меню залишались над іншими елементами на сторінці.







